### Probleemoplossend vermogen - still a work in progress
```
    People who do not take risks generally make about two big mistakes a year. 
    People who do take risks generally make about two big mistakes a year.
    
    Quote by Peter Drucker
    ```



&nbsp;

Als tester of developer zul je vaak kleine en grote problemen voor je kiezen krijgen. Het hoort erbij.

---
**Probleemoplossend vermogen en vindingrijkheid**

* Vindingrijkheid: het vermogen om oplossingen te vinden. 

* We hebben het allemaal. We zijn ermee geboren en onze soort heeft er gebruik van gemaakt om alles wat de realiteit en de natuur op ons afvuurde te overwinnen. Jij bent dus ook vindingrijk. Ook al vind je van niet. 

* De kans is groot dat je niet goed weet hoe je je vindingrijkheid *doelgericht* gebruiken kunt.

* Waarom is dat zo? Zoals ik het zie remmen we ```vindingrijkheid ``` in onze samenleving af en leiden we een kleine stroom ervan door naar de zgn. creatieve beroepen. Iemand die graag met zijn vindingrijkheid (creativiteit) werkt, zal zich vaak richten op een creatief beroep. De mensen die daar geen behoefte aan voelen, kiezen andere beroepen. 

* In het vervolg van deze tekst gaan we de begrippen vindingrijk en creatief door elkaar gebruiken. 

---
**Redenen om creativiteit af te remmen**

Voor de samenleving zijn er zijn goede redenen om vindingrijkheid af te remmen.

* Het nut of de waarde van elk nieuw idee is per definitie *onzeker* want nooit in de praktijk getest. Een creatief idee komt altijd met een risico. Er zijn weinig mensen bereid tijd en geld aan iets te besteden als de kans bestaat dat het een mislukking wordt. 

* Mensen hechten aan voorspelbaarheid, routine en orde en onze samenleving heeft daar ook behoefte aan. 

* Als teveel mensenrisico's nemen, wordt het allemaal instabiel en dat moeten we niet hebben.

---
**Doe effe normaal dan doe je al gek genoeg.**

Het is afremmen vindt plaats in sociale verbanden.

* Als kind mogen we ons uitleven binnen de uren die onze ouders ons daarvoor geven. Op school is het niet anders. Later als we gaan werken ontdekken we dat er maar weinig ruimte gegeven wordt aan creatieve ideeen. 

* Anderen delen zelden ons enthousiasme over ons idee. En de redenen daarvoor kunnen heel verschillend zijn. 
 

* Teveel mislukkingen en onze naam is besmet in de organisatie waar we werken. 

---
**De saaiste boekhouders hebben de ondeugendste ideeen**

Als je jezelf nooit als creatief persoon gezien hebt, ga ik je nu uit die droom helpen. 

* Je gebruikt je vindingrijkheid vooral in je eigen vertrouwde omgeving waar niemand je op de vingers tikt als een idee of inval verkeerd uitpakt. Je beseft doorgaans niet eens dat je je vindingrijkheid gebruikt.

* *Elke* keer dat je met teveel boodschappen van de auto naar de voordeur loopt en alles in een keer mee wil nemen vertrouw je op je creativiteit. Ergens zal het wel lukken om nog een hand vrij te maken om de deur te openen. 

* *Elke* keer dat je thuis een groot en zwaar voorwerp oppakt om het te verplaatsen. Elke keer vertrouw je erop dat je ergens een vrij plekje zult vinden waar je het kunt neerzetten want dat had je niet vooraf gecheckt. Desnoods met wat wrikken. Dat is wanneer je creatief bent. Lukt het dan toch niet? Het afbreukrisico daarvan stelt niets voor en stoort ook geen ander. 

* *Elke* keer dat je op de bank ligt en geen zin hebt op te staan maar wel de afstandsbediening wil hebben die net buiten bereik ligt, ga je rond kijken of je het ding ergens mee naar je toe kan hengelen.

* *Elke* keer als je een smoes verzint of ergens een voordeeltje probeert te krijgen, ben je creatief bezig.

* Voorbeeldje uit mijn eigen dagelijkse leven: mijn buurvrouw in de flat houdt me elke keer aan de praat als ik haar op de gallerie of bij de lift tref. Laatst kwam ik net de lift uit en zag ik haar aankomen vanuit de gallerie. Dus dacht ik als ik de deur van de lift voor haar open hou stapt ze meteen in. Met een gul "stap erin, buurvrouw" verwelkomde ik haar en ja hoor, ze stapte meteen in en toen liet ik de automatisch sluitende deur los. Dat ging snel!  

* Kortom: we staan in de creatieve modus zodra we in onze vertrouwde omgeving zijn en onze inval geen of weinig afbreukrisico draagt. 

---
**Vuistregels**

1. Je kunt pas werken met je creativiteit als je op een bepaald gebied domeinkennis hebt. Alle kleine en grote stappen vooruit in wetenschap, techniek, kunst en maatschappij zijn het werk geweest van vakmannen en vakvrouwen. 

2. Maar ook met domeinkennis zie je vaak de oplossing voor een probleem niet. Waarom? Elk probleem, groot of klein, heeft een context. In die context liggen vaak de oplossingen. Vindingrijkheid is het vermogen ook dit soort oplossingen te vinden. Welk probleem het ook betreft, er is altijd context. En er is altijd meer context, context is nooit uitputtend. 

3. Context kan van alles zijn maar is makkelijk in categorieen in te delen: persoonlijk, zakelijk, sociaal, sociologisch, juridisch, politiek, economisch, technisch, historisch, etnisch, psychologisch, geografisch, cultureel, procedureel. Bedenk nog maar wat lagen. 

4. In al die lagen zitten [knoppen](https://www.reddit.com/media?url=https%3A%2F%2Fi.redd.it%2Fh55wo79hz3vf1.png) waaraan je kunt draaien. Dit is het **knoppenmodel** waarmee je de context kunt veranderen en als je dat doet verander je ook het probleem. 

5. Een heel simpel voorbeeld: je hebt een probleem met je grote neus. Dat probleem heeft een persoonlijke context. In die laag zit een knop waarmee je kunt regelen hoe groot het probleem is. Zet de knop in de stand 'geen probleem' en je probleem houdt wellicht op te bestaan. Dit is letterlijk 'de knop omzetten'. 

6. Een wat complexer voorbeeld: stel je zoekt naar een onderwerp voor een [portfolioproject](https://www.reddit.com/r/BeesHeerlen/comments/1nsxdoe/cv_en_portfolio_projecten/). Doe iets met de persoonlijke context: een hobby, passie of ambitie. Doe iets met de historische context: misschien heeft je woonplaats een bijzondere geschiedenis. Doe iets met de educatieve context: stippel een leerweg uit en bouw daar je project omheen. [Meer ideeen uit andere contextlagen.](https://www.reddit.com/r/BeesHeerlen/comments/1nsxdoe/cv_en_portfolio_projecten/) 

---
**Instrumenteel gebruik**

* Bij mensen in creatieve beroepen is dit vermogen doorgaans beter ontwikkeld maar ook jij kan erin groeien.

* Misschien was er nooit een echte noodzaak om je creatief te onderscheiden in je jeugd en adolescentie. Daarom heb je wellicht niet geleerd het talent instrumenteel te gebruiken. Of misschien werd er wel sterk afwijzend op je invallen gereageerd. Er zijn mensen die slecht kunnen omgaan met nieuwe dingen. 

* Instrumenteel gebruiken wil zeggen dat je de vindingrijkheid als een instrument ziet dat je kunt gebruiken als je je verstand gebruikt en methodisch te werk gaat. 

---
**Nog maar een voorbeeld** 

Stel je hebt een idee om een bepaald werkproces anders in te richten zodat het efficienter werkt maar je weet niet zeker of het ook werkt zoals je denkt. Je kunt dit idee aankaarten in het werkoverleg maar de kans dat je groen licht krijgt is niet groot. Nu kun je twee dingen doen: 

- je vergeet het idee of 

- je probeer het idee op kleine schaal uit zodat je ook zeker weet of het potentie heeft. Als dat zo blijkt te zijn dan kun je kijken of je een oplossing kunt vinden om er groen licht voor te krijgen. 

  - In de context 'procedureel' zitten mogelijkheden om je voorstel anders te verpakken. Bijvoorbeeld: maak er geen 'alles of niets' voorstel van. Presenteer het als kleinschalig experiment met beperkte looptijd. 
  - In de context 'financien' zitten mogelijkheden om de inzet van middelen beperkt te houden. Zoek daarnaar.
  - In de context 'marketing' zoek je naar een manier om je idee te verkopen die in deze context slim is. Ga je bij de presentatie vertellen dat de bestaande procedure door een idioot is bedacht? Beter van niet. Ga je vertellen dat je grote verwachtingen van het experiment? Ook maar beter niet. Kreeg je misschien inspiratie voor je nieuwe idee door een opmerking van iemand anders? Bouw dat in je verhaal in.  

Al die context lagen zijn in wezen gewoon gereedschapskisten waar misschien tools in zitten die je gebruiken kunt als je je idee verder wil ontwikkelen. 

---
**Technieken**

* Een simpele en vaak vruchtbaar techniek: draai het om, doe het tegenovergestelde, zet iets op de kop, keer iets binnenste buiten, steek er de draak mee, probeer het juist zo inefficient of waardeloos mogelijk te maken. Stel je denkt na over een werkproces. Je ziet dat het niet lekker loopt maar weet ook niet hoe het te verbeteren. Probeer te ontdekken hoe je het proces nog stroever kunt laten verlopen. Misschien helpt je dat bij de analyse en het vinden van oplossingen. Overal zitten knoppen.

* Kies een ander perspectief (ga een situatie vanuit een andere context bekijen, bestuderen, beschrijven, analyseren). Als het om sociale situaties gaat probeer je te verplaatsen in de andere actoren. Denk na wat hun behoeften zouden kunnen zijn, hun motivaties, hun onzekerheden, hun verwachtingen. 

* Vraag anderen om ideeen. Inspiratie mag en daarna begint het echte creatieve werk pas want nu moet je het idee op creatieve manier gaan uitbouwen, ontwikkelen, uitvouwen, verrijken.

* Vertrouw op je 'luiheid'. Vertrouw op je brein. Het verwerkt informatie en genereert nieuwe ideeen *by nature*. Slechte maar ook goede. Zorg dat je alert op die ideeen blijft. Probeer wel verstand en fantasie te koppelen want fantasie zonder verstand is een recept voor ellende en verstand zonder de fantasie te gebruiken is armoedig.

* Experimenteer. Draai aan de knoppen! In je fantasie of in het echt. Het toeval is vaak aangever van de beste ideeen en toeval kun je organiseren (als je experimenteert). Als je nooit door de Hoofdstraat van de je woonplaats wandelt zul je daar nooit toevallig een briefje van 50 Euro vinden. Dus je kunt het toeval helpen als je door de Hoofdstraat wandelt. 

* Brainstormen: roep wat dingen die je invallen zonder dat je meteen je invallen afschiet want het gaat er net om dat eerste oordeel uit te stellen. Als je het brainstormen met meerdere personen doet krijg je nog meer ideeen. Het gaat er niet om dat 9 van de 10 ideeen slecht zijn maar om dat ene dat wel potentie heeft.

* Al deze technieken leren je het onderwerp en de context ervan beter te kennen. Zo bouw je de domeinkennis op om je creativiteit vruchtbaar in te zetten.

---
**Wat je moet zien te vermijden**

* Stap af van het idee dat je oplossing perfect moet zijn. Je remt je ontwikkeling en de ontwikkeling van je oplossing daarmee alleen maar af.

* Met het bovenstaande punt hangt samen dat je moet opassen om niet al te snel stickers 'wordt wat'/'wordt niets'  te plakken. Dus stel je oordeel uit. Verken, experimenteer, leer de context beter kennen. Menig slecht idee was de opstap naar een beter idee. Dat is the 'way of the developer'.

* Ga anderen niet vragen wat ze van je idee vinden voordat je je zelf van de potentie ervan overtuigd hebt. En ook dan moet je rekenen op teleurstelling.